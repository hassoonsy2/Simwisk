# Simwisk
Wiskundige modellering Dit onderdeel van deze cursus gaat over de wiskundige aspecten van het maken van simulaties. Het focust op het maken van correcte modellen en representaties van de werkelijkheid, en het daarbij kunnen testen/verifiëren van dat model aan de werkelijkheid. Naast het maken van de representatie gaat deze cursus ook in op de wiskundige aspecten van het doorrekenen van de simulatie scenario’s, en de technieken die daarbij nodig zijn.  Ingenieurs en wetenschappers onderzoeken, ontwerpen en optimaliseren complexe systemen. Om de werking van een systeem te bestuderen, gebruiken ze wiskundige abstracties. Deze wiskundige modellen worden gebruikt om te kijken hoe een systeem zal reageren op een verandering, om simulaties mee uit voeren ter vervanging van metingen.  Modellen geven veel inzicht, met een model is een systeem geen black box meer maar er is bekend welke grootheden van invloed zijn en welke verbanden die onderling hebben. Als je, met behulp van een model begrijpt of uit kunt rekenen hoe de grootheden in een systeem van elkaar afhangen dan kun je ook gaan sturen, regelen en optimaliseren.  In het wiskundige deel van Simulatie maken we kennis met het modelleren van twee aspecten van een systeem:  Deterministische aspecten. Onderwerpen: differentiaalvergelijkingen opstellen en numeriek oplossen. Stochastische aspecten. Onderwerpen: kansverdelingen, genereren van stochastische variabelen.
